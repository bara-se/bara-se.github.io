---
layout: page
published: true
permalink: /
title: ""
---

**Syftet med försäljningen av** **BÄRA-kassarna är långsiktig förändring**

Bära-projektet är ett försök att skapa arbetstillfällen för människor som kommit till Sverige med ambitionen att arbeta men som idag ser tiggeri som enda utvägen. Med en enkel affärsidé och produkt i kombination med utbildning, hoppas vi kunna återskapa en mänsklig värdighet samt att hjälpa till att bygga en positiv framtid. 

**Jag bryr mig när jag ser en medmänniska tigga men..!?**

Det är svårt att veta hur man ska göra. Är det bra att ge eller inte? Gör det någon skillnad i längden? Är detta organiserad brottslighet eller genuin desperation? Vi tror inte att det är någons dröm att tigga. Det bör inte heller vara någons framtid. Oavsett vad som gjort att en person hamnat i den positionen så vill göra något åt det. 

**Vi tror förändring är möjlig**

Genom att resa sig från gatan och sälja en produkt förvandlas en person från en tiggare till en säljare med ett jobb. Självkänslan kan åter byggas upp, liksom motivationen att kämpa för fortsatt förändring. Våra värderingar grundar sig i att: 

   - alla människor är lika mycket värda.

   - alla har samma grundförmåga att försörja sig själva.

   - alla har samma ansvar att försörja sig själva.

   - ingen ska behöva tigga när det finns andra vägar.

**Varför just en kasse?**

Kassen är inte det viktiga. Det viktiga är att i ögonhöjd sälja en produkt och en kasse är något de flesta använder. Det är den enkla logiken bakom Bära-kassen.

**Det är en dyr kasse! Vart går de** **60 kronorna?**

Detta är en relevant fråga och vi tror på transparens i allt vi gör. Så här ser kostnadsstrukturen ut i nuläget: 

- Försäljaren köper kassen för 40 kr och säljer den för 60 kr. Han/hon får behålla mellanskillnaden alltså 33% av försäljningsvärdet.

- Inköps- och tryckkostnaden för en kasse är ca 20 kr (idag lite mer).

- Resterande 20 kr går till utbildning av säljaren här i Sverige och så småningom är målsättningen att erbjuda en längre entreprenörsutbildning i deras hemland som ger möjlighet till förändring på längre sikt. 

**Utbildning som bygger framtid**

Utbildningens syfte är att försäljaren ska kunna utföra sitt jobb på ett förtroendeingivande och framgångsrikt sätt. Därför vill vi erbjuda en enkel utbildning om en säljares roll, vad kundnytta är och hur man hanterar kundbemötande.
 
#######**Ekonomi och framtidsdrömmar**                                             
Ämnen som ekonomi och sparande berörs och vi diskuterar säljarnas framtidsdrömmar och möjligheter att förverkliga dem. Dessutom lär vi ut grunderna (/några fraser) i svenska. 

**Strategisk partner**                                                          
Utbildningen tillhandahålls av [itzinya AB](http://www.itzinya.com) som skräddarsyr och förenklar delar av sin entreprenörsutbildning för att passa vår målgrupp. Entreprenörsakademin itzinya "it's-in-you" är ett socialt företag med ambitionen att skapa arbete för unga i utvecklingsvärlden.

**Vår långsiktiga vision**

På lång sikt vill vi ge möjlighet, för den som vill, att kunna försörja sig i hemlandet exempelvis genom att:

**Produktion**                                                                  
- förlägga produktion av våra produkter i försäljarnas hemländer och därigenom skapa arbetstillfällen som bygger en stabilare ekonomi för de utsatta.

**Nya små företag**                                                             
- starta en icke-akademisk entreprenörskola genom samarbete med [itzinya](http://www.itzinya.com) i deras hemländer som drivs av lokala entreprenörer och ger stöd till bildandet av nya små företag.

**Motivation**                                                                  
Detta kan bidra till en ökad stolthet och motivation för försäljarna som tillfälligt är här genom att de indirekt är med och skapar arbete hemma.

**Garanti**                                                                     
Skulle vi behöva avbryta arbetet går överskottspengarna till annan lämplig långsiktig insats för samma grupp människor.

**Hur kan jag stödja** **Bära-projektet?**

Det finns många anledningar till att köpa en kasse. Rumänerna och bulgarerna som kommer hit är bland de fattigaste i Europa. De är våra medmänniskor och vi vill göra ett seriöst försök att göra skillnad på längre sikt. Sextio kronor för en tygkasse kan vara början på en resa mot en bättre framtid för någon som anstränger sig att nå dit. Vill du hjälpa till att bära en framtid?

**Vilka står bakom?**

Bära-teamet består av en grupp studenter från Chalmers och Handelshögskolan i Göteborg, samt några företagare. Bära är ett projekt i en ideell förening där alla arbetar volontärt, utan lön. Transparens är viktigt för oss och vi vill att det ska finnas full insyn i allt vi gör.


**Vill ditt företag eller organisation stödja vårt arbete?**

Om du tycker att det vi gör har potential och vill stödja Bära-projektet, kontakta oss på [info@barakassen.se](mailto:info@barakassen.se). Vi tar gärna ett samtal om vilka möjligheter som finns.

**Har du idéer och förslag?**

Vi har inte alla lösningar, utan låt oss göra detta tillsammans. Kontakta oss med dina idéer och hjälp oss att komma framåt.
